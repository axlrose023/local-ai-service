ПОЛІТИКА ГІБРИДНОГО ОФІСУ ТА ВІДДАЛЕНОЇ РОБОТИ

1. ГРАФІК РОБОТИ
1.1. У компанії прийнято гібридний режим: 3 дні в офісі, 2 дні — віддалено (за вибором співробітника).
1.2. Дні присутності в офісі узгоджуються з керівником у п'ятницю попереднього тижня.
1.3. "Якірний день" — Середа. У цей день присутність усіх співробітників в офісі ОБОВ'ЯЗКОВА для загальних зборів (Sync-мітингів).

2. ДОСТУПНІСТЬ
2.1. У дні віддаленої роботи співробітник зобов'язаний бути на зв'язку в Slack з 10:00 до 19:00 (Core Hours: 11:00–16:00).
2.2. Якщо співробітник не відповідає у месенджері більше 1 години без попередження, день може бути зарахований як відгул за власний рахунок.

3. ОБЛАДНАННЯ
3.1. Компанія не компенсує витрати на домашній інтернет, електроенергію та каву.
3.2. Співробітник має право взяти додому один офісний монітор та крісло, оформивши матеріальну перепустку у завгоспа (каб. 101).
